07 Temmuz 2011 Perşembe





Liderlik başkadır…





Kabadayılık başka!





Ama…





***





Bir lider aynı zamanda bir kabadayı olabilir mi?





Olabilir!





***





Bir kabadayı aynı zamanda bir lider olabilir mi?





Olabilir!





***





Bir lider aynı zamanda anti-kabadayı olabilir mi?





Olabilir!





***





Bir kabadayı aynı zamanda anti-lider olabilir mi?





Olabilir!





***





Kabadayılık, liderliğin önkoşulu mudur?





Hayır!





***





Liderlik, kabadayılığın önkoşulu mudur?





Hayır!





***





Kabadayı ruhlu lider yok mudur?





Vardır!





***





Lider ruhlu kabadayı yok mudur?





Vardır!





***





Bir lider aynı zamanda kabadayı olursa ona ne denir?





“Kabadayı lider”!





***





Bir kabadayı aynı zamanda lider olursa ona ne denir?





“Lider kabadayı”!





***





Liderler ve kabadayılar arasındaki ortak nokta nedir?





Hem liderlerin hem de kabadayıların kötüleri ve zayıfları, dalkavuklara, güce tapanlara, çıkarcılara, fırsatçılara, zayıf karakterlilere, döneklere, korkaklara, ilkesizlere, vicdansızlara, rüşvetçilere, hırsızlara, uğursuzlara, utanmazlara, arlanmazlara, önem verir, teslim olur…





Hem liderlerin hem de kabadayıların iyileri ve güçlüleri, bunlara yüz vermez; belki zaman zaman kullanır ama asla teslim olmaz!





***





Liderler ve kabadayılar arasındaki fark nedir?





Liderin demokratı başarılı olur…





Kabadayı demokrat olursa, zaten kabadayı olmaz!





***





Liderler ve kabadayılar arasındaki davranış farkı nedir?





Liderler, muhalifleri ile müzakere eder...





Kabadayılar, muhaliflerine cart, curt eder!





***





Çağımızın ruhu olan demokrasi ve insan hakları bakımından liderliğin ve kabadayılığın geleceği nedir?





Liderlik, demokrasi ve insan hakları bağlamında empati yapabildiği oranda gelişir, serpilir, başarılı olur!





Kabadayılık, demokrasi ve insan hakları bağlamında empati yapamaz, yaparsa kabadayı olmaz; ama zaten demokrasi ve insan hakları geliştikçe, zayıflar, gücünü kaybeder, yok olur, silinir gider!





***





Peki, kabadayı liderleri ya da lider kabadayıları çağımızda bekleyen kader nedir?





Gelişmiş demokrasiler: Bunları tasfiye eder!





Gelişmemiş demokrasiler: Bunları baş tacı eder!





Gelişmekte olan kusurlu demokrasiler, melez rejimler: …?!









